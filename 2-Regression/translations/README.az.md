# Maşın Öyrənməsi üçün reqressiya modelləri
## Regional mövzu: Şimali Amerikada balqabaq qiymətləri üçün reqressiya modelləri 🎃

Şimali Amerikada balqabaqlar tez-tez Hellouin bayramı üçün qorxunc üz formasında çərtilirlər. Gəlin bu tərəvəz haqqında maraqlı faktları öyrənək!

![jack-o-lanterns](../images/jack-o-lanterns.jpg)
><a href="https://unsplash.com/@teutschmann?utm_source=unsplash&utm_medium=referral&utm_content=creditCopyText">Beth Teutschmann</a> tərəfindən çəkilmiş şəkil. Mənbə: <a href="https://unsplash.com/s/photos/jack-o-lanterns?utm_source=unsplash&utm_medium=referral&utm_content=creditCopyText">Unsplash</a>

## Nə öyrənəcəksiniz

[![Reqressiyaya giriş](https://img.youtube.com/vi/5QnJtDad4iQ/0.jpg)](https://youtu.be/5QnJtDad4iQ "Reqressiya giriş videosu - İzləmək üçün klikləyin!")
> 🎥 Bu dərsə sürətli giriş videosu üçün yuxarıdakı şəkilə klikləyin.

Bu bölmədəki dərslər maşın öyrənməsi konteksti çərçivəsində reqressiyaların növlərini əhatə edir. Reqressiya modelləri dəyişənlər arasındakı _əlaqəni_ təyin etməyə kömək edir. Bu model tipi dəyişənlər arası əlaqəni data nöqtələri vasitəsilə analiz edərək üzə çıxarır və bunun sayəsində uzunluq, temperatur və ya yaş kimi dəyərləri təxmin edə bilir.

Bu dərslər seriyasında, xətti və məntiqi reqressiyalar arasındakı fərqi, nə zaman hansını seçməli olduğunuzu öyrənəcəksiniz.

[![Yeni başlayanlar üçün ML- Maşın Öyrənməsi üçün reqressiya modellərinə giriş](https://img.youtube.com/vi/XA3OaoW86R8/0.jpg)](https://youtu.be/XA3OaoW86R8 "Yeni başlayanlar üçün ML- Maşın Öyrənməsi üçün reqressiya modellərinə giriş")

> 🎥 Reqressiya modellərinə giriş üçün yuxarıdakı şəkilin üzərinə klikləyin.

Bu dərslər qrupunda siz data mühəndisləri üçün ümumi mühit olan notbukları maşın öyrənmə tapşırıqlarında idarə etmək üçün Visual Studio Code-u necə konfiqurasiya etməli olduğunuzu öyrənəcəksiniz. Siz maşın öyrənməsi üçün olan Scikit-learn kitabxanası haqqında öyrənəcək və bu fəsildə Reqressiya modellərinə diqqət yetirərək ilk modellərinizi quracaqsınız.

> Reqressiya modelləri ilə işləmək haqqında məlumat almanıza kömək olacaq az-kod yanaşmalı alətlər də mövcuddur. Bu tapşırıq üçün olan [Azure ML-i](https://docs.microsoft.com/learn/modules/create-regression-model-azure-machine-learning-designer/?WT.mc_id=academic-77952-leestott) sınaqdan keçirin.

### Dərslər

1. [Ticarət alətləri](../1-Tools/translations/README.az.md)
2. [Datanın idarə olunması](../2-Data/transalations/README.az.md)
3. [Xətti and polinomial reqressiya](../3-Linear/translations/README.az.md)
4. [Logistik reqressiya](../4-Logistic/translations/README.az.md)

### Təşəkkürlər

"Reqressiya ilə ML" [Jen Looper](https://twitter.com/jenlooper) tərəfindən ♥️-lə yazılmışdır.

♥️ Quizlərə töhvə verənlər: [Muhammad Sakib Khan Inan](https://twitter.com/Sakibinan) və [Ornella Altunyan](https://twitter.com/ornelladotcom)

Balqabaq data seti [Kaagle-dakı bu proyekt](https://www.kaggle.com/usda/a-year-of-pumpkin-prices) tərəfindən məsləhət görülmüşdür və datalar Amerika Birləşmiş Ştatlarının Kənd Təsərrüfatı Nazirliyi tərəfindən dərc olunmuş [Xüsusi Bitkilər Terminal Bazarlarının Standart Hesabatlarından](https://www.marketnews.usda.gov/mnp/fv-report-config-step1?type=termPrice) götürülmüşdür. Paylanmanı normallaşdırmaq üçün müxtəlifliyə görə rəng əsaslı bəzi nöqtələr əlavə etmişik. Bu məlumatlar publik domendədir.